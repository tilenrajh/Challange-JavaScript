{
  "description": "Het pand behaalt een uitstekende mobiliteitsscore dankzij de centrale ligging op de grens van Borgerhout en Deurne. Het openbaar vervoer is goed vertegenwoordigd en zowel het Centraal Station, alsook Antwerpen-Berchem zijn vlot bereikbaar met de fiets. Een vélo-station vind je op een afstand van amper 120 meter. De oprit tot de snelweg bereik je in luttele minuten. De sport- en natuurliefhebber kan terecht in het Rivierenhof, waarvoor je enkel de straat dient over te steken. \n\nHet verzorgde appartement bevindt zich op de tiende verdieping van een goed onderhouden gebouw van 17 hoog. De lift en het dak zijn conform. In het appartement is de elektriciteit eveneens conform. Voor het gebouw bedragen de vaste kosten ca. €260/maand en zijn all-in. \n\nJe komt de woonst binnen in een centrale hal, voorzien van vestiairekast, die alle aanwezige ruimtes met elkaar verbindt. Als ondergrond ligt er een tegel met dambordpatroon. Via een dubbele deur hebben we toegang tot de leefruimte met open keuken (36 m²), waar de grote raampartijen zorgen voor veel lichtinval en een panoramisch zicht over het Rivierenhof. De keuken is uitgerust met alle hedendaags comfort: kookvuur en dampkap, spoelbak, ingebouwde vaatwasser, heteluchtoven, frigo en diepvries. Vanuit de 2 slaapkamers van 10 m² en 15 m² geniet je eveneens van een adembenemend zicht over het groen. De badkamer (4 m²) is afgewerkt met een lavabo en inloopdouche. De wc is apart en er is tevens een berging/wasplaats aanwezig. Vanuit de woonkamer en de masterbedroom heb je toegang tot het uitgestrekte terras (18 m²), dat georiënteerd is richting het zuiden. Voor meer info of een gratis schatting surf naar www.hansimmo.be",
  "title": "Instapklaar appartement (85 m²) met 2 slaapkamers en terras op een centrale locatie in Borgerhout.",
  "price": "€ 179.000",
  "address": "Turnhoutsebaan 457, 2140 BORGERHOUT"
}